---
---
<main id="flex-container">
  <div id="vision">
    <p>İnsan yaşamında mutlu ve başarılı anlar olduğu kadar mutsuz olduğu, başarısız olduğunu düşündüğü, belirli kararları vermekte zorlandığı ya da verdiği kararlardan emin olamadığı zamanlar da vardır. Böyle zamanlarda hepimiz önce kendimiz sorunu çözmeye çalışırız. Çoğu kez çözeriz de. Ama zaman zaman zorlanırız ve o zaman bize ve sorunumuza objektif bir biçimde yaklaşıp onu çözmekte bize yardımcı olabilecek uzmanlara ihtiyaç duyarız.</p>

    <p>Bir sorunu çözmenin en iyi yolu o sorun başladığında yardım almak ya da daha da iyisi sorun için hazırlıklı olmak ve önleyici tedbirler almaktır. Bu nedenle bir sorununuz için bize geldiğinizde birlikte durumu değerlendirmek, en iyi çözüm yolu üzerinde birlikte çalışmak ve sizi daha donanımlı hale getirmek için çalışırız.</p>

    <p>Ya da belirgin bir sorunumuz olmadığı halde özel yaşamımızda daha mutlu, iş yaşamımızda daha verimli olmak ve kendimizi geliştirmek isteyebiliriz. Kendimizi daha iyi tanımak ve geliştirmek için de bir profesyonelle bir değerlendirme yapmak isteyebiliriz.</p>

    <p>Psikolojik Hizmetler Enstitüsü olarak amacımız sizinle birlikte sorunlarınızı ve durumu değerlendirip, gereken şekilde yönlendirmektir.</p>
  </div>
</main>
